אחר קריאת המגילה בערבית אומר ואתה קדוש ואם חל במוצאי שבת אומר ויהי נועם קודם ואתה קדוש: <i>הגה: ואומר ויתן לך וקורין המגילה ואח"כ מבדילין (מנהגים):</i>
אומר על הנסים בלילה וביום: <i>הגה: ואם לא אמרו אין מחזירין אותו (טור) ואין אומרים על הנסים רק ביום י"ד אבל לא בט"ו (ב"י בשם א"ח ומנהגים) ובליל י"ד אע"פ שלא קראו המגילה עדיין אומר על הנסים בתפלת ערבית. (הגהות מיימוני פ"ב):</i>
אין קורין בו הלל ואין נופלין על פניהם: הגה וא"א למנצח ואל ארך אפים <i>(מנהגים וב"י בשם תוספות):</i>
מוציאין ס"ת וקורין בפרשת ויבא עמלק ואע"פ שאין בה אלא ט' פסוקים כופלין פסוק אחרון כדי להשלים י' פסוקים: <i>הגה: ואין המנהג לכפול פסוק האחרון של הפרשה</i> וקורין המגילה ואח"כ סדר קדושה: <i>הגה: כשיש מילה בפורים מלין התינוק קודם קריאת המגילה (מהרי"ל ומנהגים):</i>
