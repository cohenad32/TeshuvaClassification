<b>שאלה </b>אם שכח ע"ה בסעודת פורים אי צריך לחזור או לא:
<b>תשובה </b>יראה דצריך לחזור וכן נמצא במרדכי בכתב יד שהגיה גדול בדורו מהר"ר יעקב פולק ז"ל שמתחילה כתב בחנוכה ופורים אין מחזירין אותו בעל הניסים ולבסוף כתב שבת וי"ט ופורים דלא סגי דלא אכיל מחזירין ומדהגיה הגאון כך אלמא דלאו טעות הוא אלא תרווייהו אוקימת' נינהו וצריכין לחלק ביניהן דבפורים ערבית ושחרית אין מחזירין אותו דלא עדיף מתפילה אכן סעודת פורים שהטילו הנביאים והחכמים על כל בני ישראל ועשו חיזוק לדבריהם יותר משל תורה להיות ימי משתה ושמחה ורז"ל החמירו בו לישב בתענית יותר משבתות וימים טובים דשרי בתענית חלום וכן גרסי' בפרק אילו דברים מר בריה דרבינ' הוה יתיב כלא שתא בתענית' בר ממעצרת' ומעלי יומי דכיפורי ויומי דפורי' וא"כ סברא הוא דלא גרע מסעודות שבת דלא סגי בלא פת כמו שכתב הרא"ש בפר' ג' שאכלו בסעוד' י"ט דמחויב לאכול פת משום שמחה משם חלקיהו כו' וחצי' לאכילה ועיקר אכילה הוא לחם ומ"ה מחזירין בי"ט ביעלה ויבא בברכת המזון כ"ש בסעוד' פורים שנקבע למשתה ושמחה דבעינן סעודה קבועה בפת ומחזירין עליה גם חכמים אסמכו' אקרא בס"פ קמא דמגילה שהוא כי"ט ממש ודרשו מקרא ליהודים היתה אורה שמחה וגו' שמחה זו היא י"ט דכתיב ושמחת בחגיך וא"ל דמחזירין בי"ט משום דמחזירין בתפילה ימי ח"ה יוכיח שמחזירין בתפילה ואין מחזירין בברכת המזון א"ל בי"ט משום סעודות שמחה וכ"ש בסעודות פורים שקבועה לדורות ורז"ל קבלו אף אם כל המועדות יהיו בטלים כו' והנלע"ד כתבתי שלמה בן מהר"ר יחיאל זצ"ל ה"ה לורי"א:
