<b>שאלה </b>מי שאכל דבר שחייב עליו ברכה אחרונה בורא נפשות רבות ושכח והלך להטיל מים ונזכר קודם שבא לברך על הקטנים אשר יצר איזה מהן קודם אם נאמר ברכת נפשות רבות קודם שהרי זמנה קודם או נימא מאחר שלא בירך נפשות רבות בזמנה א"כ מוטב לברך אשר יצר בזמנה ואח"כ לברך ברכת נפשו' רבות:
<b>תשובה </b>יראה שיקדים ברכת אשר יצר משום דק"ל בכל דוכת' תדיר ואינו תדיר תדיר קודם וברכת אשר יצר הוא תדי' מה שאין כן בברכ' אחרונה שיכול להיו' כמה ימי זולתו וכגון שלא אכל או שתה כי אם בתוך הסעוד' ועוד ברכת אשר יצר אין לה שיעור כמו שכתב הראש דכל פעם שנפתחו נקביו צרי' לברך וברכה אחרונה יש לה שיעור לפי דעת כל המחברים אלא שר"י היה מסתפק באיזה שיעור או בכזית או ברביעית וא"כ ברכה שאין לה שיעור קודמת במעלה וראויה להקדים הנראה בעיני כתבתי:
